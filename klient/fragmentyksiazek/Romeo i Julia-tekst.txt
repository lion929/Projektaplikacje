PROLOG
Dwa wielkie domy w uroczej Weronie, Równie słynące z bogactwa i chwały, Co dzień odwieczną zawiść odnawiały, Obywatelską krwią broczyły dłonie. Lecz gdy nienawiść pierś ojców poŜera, Fatalna miłość dzieci ich jednoczy I krwawa wojna, co z wieków się toczy, W cichym ich grobie na wieki umiera. Miłość, kochanków śmiercią naznaczona, 
Wściekłość rodziców i wojna szalona, Zerwana późno nad mogiłą dzieci, Przed waszym okiem na scenie przeleci. Jeśli nas słuchać będziecie łaskawi, Błędy obrazu chęć nasza naprawi.
AKT PIERWSZY
SCENA PIERWSZA
Plac publiczny. Wchodzą S a m s o n i G r z e g o r z uzbrojeni w tarcze i miecze. SAMSON Dalipan, Grzegorzu, nie będziem darli pierza. GRZEGORZ Ma się rozumieć, bobyśmy byli zdziercami. SAMSON Ale będziemy darli koty, jak z nami zadrą. GRZEGORZ Kto zechce zadrzeć z nami, będzie musiał zadrŜeć. SAMSON Mam zwyczaj drapać zaraz, jak mię kto rozrucha. GRZEGORZ Tak, ale nie zaraz zwykłeś się dać rozruchać. SAMSON Te psy z domu Montekich rozruchać mię mogą bardzo łatwo. GRZEGORZ Rozruchać się tyle znaczy, co ruszyć się z miejsca; być walecznym, jest to stać nieporuszenie: pojmuję więc, Ŝe skutkiem rozruchania się twego będzie – drapnięcie. SAMSON Te psy z domu Montekich rozruchać mię mogą tylkodo stania na miejscu. Będę jak mur dla kaŜdego męŜczyzny i dla kaŜdej kobiety z tego domu. GRZEGORZ To właśnie pokazuje twoją słabą stronę; mur dla nikogo niestraszny i tylko słabi go się trzymają. SAMSON Prawda, dlatego to kobiety, jako najsłabsze, tulą się zawsze do muru. Ja teŜ odtrącę od muru