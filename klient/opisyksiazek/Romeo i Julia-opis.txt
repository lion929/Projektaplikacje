Werona. Monteki i Kapulet, dwa od wieków zwaśnione rody i historia pięknej, romantycznej miłości, która nigdy nie powinna się wydarzyć… Miłości Romea i Julii – młodych kochanków pochodzących z obydwu rodzin.
Ślub, który jest potwierdzeniem wiecznego uczucia zakochanych, ma wróżyć szczęśliwe zakończenie. Karta losu niestety odwraca się i na skutek błędnego toku zdarzeń zmierza ku tragedii, której nie będzie można już powstrzymać...
Seria „Literatura Klasyczna” to zbiór najpiękniejszych dzieł światowej literatury dla dzieci i młodzieży. Piękne, nowoczesne wydanie sprawia, że czytelnicy w każdym wieku z przyjemnością sięgną po lekturę, a piękne ilustracje umilą czytanie i pomogą wyobraźni przenieść się do świata fascynujących historii.