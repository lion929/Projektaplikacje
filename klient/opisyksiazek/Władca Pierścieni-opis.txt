“Władca pierścieni” - trylogia literatury fantasy, której nie można i trudno jest nie znać! Klasyka gatunku i pierwowzór wszelkich innych rozległych, fantastycznych uniwersów. Czy Frodo Baggins zdoła wypełnić misję i zniszczyć powierzony mu pierścień Saurona?
Wiele lat upłynęło odką Bilbo Baggins powrócił do Shire ze swej pamiętnej wyprawy. Pewnego pięknego dnia Bilbo Baggins świętuje swoje sto jedenaste urodziny. W tym samym czasie trzydziestą trzecią rocznicę swojego przyjścia na świat obchodzi także adoptowany dziedzic jego fortuny, Frodo. 
Bilbo postanawia odejść z krainy hobbitów używając do tego mocy zdobytego przed laty pierścienia. 
Pozostawia wszystko Frodowi, a za namową czarodzieja Gandalfa Szarego powierza jego opiece także i swój pierścień. Mija siedemnaście lat. 
Gandalf powraca, by wyjawić Frodowi tajemnicę tego niezwykłego przedmiotu. 
Tymczasem złe moce sług Saurona zaczynają sięgać nawet spokojnej i sielskiej krainy hobbitów?
Oto początek jednej z najbardziej pasjonujących historii w dziejach literatury, a literatury fantastycznej w szczególności. Od ponad pół wieku cieszy się ona niegasnącą popularnością wśród kolejnych pokoleń Czytelników.