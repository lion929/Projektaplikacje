Akcja powieści rozgrywa się głównie w Warszawie, w drugiej połowie XIX wieku. Jej bohaterem jest Stanisław Wokulski, bogaty warszawski kupiec, wdowiec, który zakochuje się bez pamięci w zubożałej arystokratce, Izabeli Łęckiej. Chcąc wkupić się w jej łaski, postanawia pomnożyć swój majątek. W tym celu wyjeżdża za granicę, gdzie zajmuje się aprowizacją armii rosyjskiej podczas tzw. wojny bułgarskiej. Jako człowiek pracowity i zaradny szybko zbija na tym fortunę. Po powrocie do Warszawy wchodzi w układy finansowe z ojcem Izabeli, Tomaszem, a także próbuje zdobyć serce ukochanej, przeznaczając znaczne sumy na organizowaną przez nią kwestę charytatywną. Izabela jest osobą próżną i samolubną, a na swoich adoratorów patrzy z góry, wykorzystując ich i bawiąc się ich uczuciami.

Wokulski wyjeżdża na jakiś czas do Paryża, gdzie ma szansę podjąć współpracę z profesorem Geistem nad genialnym wynalazkiem: metalem lżejszym od powietrza. Uczucie do Łęckiej zwycięża i mężczyzna powraca do Polski, gdzie Izabela - głównie z powodu kiepskiej kondycji finansowej ojca oraz za namową rodziny - daje mu nadzieję na odwzajemnienie romantycznych uczuć. Czy Stanisław odnajdzie w końcu swoje szczęście?

Powieść wydana w serii “Kolorowa Klasyka” zachęca do lektury barwnymi ilustracjami oraz tekstem nadrukowanym na białym, grubym papierze, dość dużą i czytelną czcionką. Książka zszywana i w twardej, przyjemnej w dotyku okładce może być idealnym pomysłem na prezent dla miłośnika klasycznej polskiej literatury.